# -*- mode: mandoku-view -*-
#+TITLE: 麟臺故事
#+DATE: 2015-09-23 10:07:25
#+PROPERTY: JUAN 5


事申省原狀
朝奉大夫守祕書少監程俱奏竊見¶車駕移蹕以來百
司文書例從省記按¶以從事蠧敝或生日者朝廷復置
祕書¶省稽參舊章稍儲俊造而臣濫膺盛選¶待罪省貳
竊以謂典籍之府憲章所由¶當有記述以存一司之守
輒采摭見聞¶及方冊所載法令所該比次為¶書凡十有
二篇列為五卷名曰麟臺故事繕寫<md:KR2l0003_SBCK_000-1b>¶成二冊詣通進司
投進如有可採許以¶副本藏之祕省以備討論謹録奏
<pb:KR2l0003_WYG_000-5b>
聞(案北山集載此篇繕寫成二冊句下云詣都堂呈納/所有進本欲乞批狀送通進司收接投進仍乞以副)
(本藏之省閣以備討論謹具/申尚書省與此書字句互異)伏候¶敕㫖九月十九日奉¶
聖㫖依奏¶右劄送中書程舍人¶紹興元年九月二十日
　
　¶
　<md:KR2l0003_SBCK_001-1a>¶　
　麟臺故事卷首

<pb:KR2l0003_WYG_001-1a>
欽定四庫全書
　麟臺故事卷一
　¶　　　　　　　　　　　　宋　程俱　¶撰
　　沿革¶¶
國初循前代之制以昭文館史館集賢院為三館通¶名
之曰崇文院(案宋李燾續資治通鑑長編云太宗初即/位因臨幸三館即詔有司度左昇龍門東)
(北舊車輅院别建三館命中使督工徒晨夜兼作其棟/宇之制皆親所規畫自經始至畢功臨幸者再太平興)
(國三年二月丙辰朔詔賜名為崇文院西序啓便門以/備臨幸盡遷舊館之書以實之院之東廊為昭文書南)
<pb:KR2l0003_WYG_001-1b>
(廊為集賢書西廊有四庫分經史子集四部為史館書/四庫書籍正副本凡八萬卷山堂攷索引王巖叟重修)
(祕閣記云太平興國二年命有司度地昇龍門左三年/畢工宋史本紀云二年九月幸新修三館三年二月以)
(三館新修書院為崇文院諸書/所載詳略不同與此互證悉合)直館至校勘通謂之館
職必試而後¶命不試而命者皆異恩與功伐或省府監
司之久次¶者元豐官制行盡以三館職事歸祕書省官
自監¶少至正字皆為職事官至元祐中又舉試學士院
入<md:KR2l0003_SBCK_001-1b>¶等者命以為校理校勘供職祕書省若祕書省官則¶
不試而命至于進擢之異待遇之渥資任之優選除¶之
<pb:KR2l0003_WYG_001-2a>
遴簡書之略蓋不與他司等也<md:KR2l0003_SBCK_001-2b>¶端拱元年五月辛酉詔置祕閣于崇文院中堂(案續通/鑑長編)
(端拱元年五月辛酉置祕閣于崇文院分三館之書萬/餘卷以實其中命吏部侍郎李至兼祕書監右司監直)
(史館宋泌兼直祕閣右贊善/大夫史館檢討杜鎬為校理)按六典祕書省中外三閣
掌典圖書古今文字皆在禁中兩漢或徙金馬門外歴
代不常其處唐季亂離中原多故儒雅之風幾將墜地
故百王之書蕩然散失蘭臺延閣空存名號上崇尚儒
術屢下明詔訪求羣書四方文籍往往而出未數年間
<pb:KR2l0003_WYG_001-2b>
已充物于書府矣至是乃于史館建祕閣仍選三館書
萬餘卷¶以實其中及内出古畫墨跡藏其¶¶¶中凡史館先
貯天文占候讖緯方術書五千<md:KR2l0003_SBCK_001-3a>¶十二卷圖畫百十四軸
盡付祕閣有晉王¶羲之獻之庾亮蕭子雲唐太宗明皇
顔眞¶卿歐陽詢柳公權懐素懐仁墨跡顧愷之畫維摩
詰¶像韓幹馬薛稷鶴戴松牛及近代東丹王李贊華千¶
角鹿西川黄筌白兔亦一<md:KR2l0003_SBCK_001-3b>¶時之妙<md:KR2l0003_SBCK_001-4a>¶也¶
端拱二年八月李至等言王者藏書之府自漢置未¶央
<pb:KR2l0003_WYG_001-3a>
宫即麒麟天禄閣在其中命劉向揚雄典校皆在¶禁中
書即内庫書也東漢藏之東觀亦在禁中也至¶桓帝始
置祕書監掌禁中圖書祕記謂之祕書及魏¶分祕書為
中書而祕書監掌藝文圖籍之事初以祕¶書屬少府故
王肅為祕書監表論不應屬少府¶以為魏之祕書即漢
之東觀因是不屬少府而蘭臺¶亦有所藏之書故薛夏
云蘭臺為外臺祕書為内閣然<md:KR2l0003_SBCK_001-4b>¶則祕閣之書藏之于内
明矣晉宋以還皆有祕閣之¶號故晉孝武好覽文藝敕
<pb:KR2l0003_WYG_001-3b>
祕書郎徐廣典祕書閣輯四¶部三萬餘卷宋謝靈運為
祕書監補祕閣之遺逸齊¶末兵火延燒祕閣經籍遺散
梁江子一亦請歸祕閣¶觀書隋寫祕閣之書分為三品
于觀文殿¶東西廊貯之然則祕閣之設其來久矣及唐
開元五年¶亦于乾元殿東廊寫四庫書以充内庫命散
騎常侍¶褚無量祕書監馬懐素總其事至十三年乃更
為¶集賢殿因置集賢書院雖沿革不常然祕閣¶之書皆
置于内也自唐室陵夷中原多故經籍文物<md:KR2l0003_SBCK_001-5a>¶蕩然流離
<pb:KR2l0003_WYG_001-4a>
近及百年斯道幾廢國家承衰弊之末復¶興經籍三館
之書訪求漸備館内復建祕閣以藏奇¶書總羣經之博
要資乙夜之觀覽斯實出于宸心非¶因羣下之議也況
睿藻宸翰盈編積簡則其奥祕非¶復與羣司為比然自
建置之後寒暑再周顧其官司¶未詳所處乞降明詔令
與三館竝列至于高下之次¶先後之稱亦昭示明文著
為定式其祕書省既無書¶籍原隸京百司請如舊制詔
曰朕肇興祕府典掌羣¶書仍選名儒入直于内文籍大
<pb:KR2l0003_WYG_001-4b>
備粲然可觀處中禁¶以宏開非外司之為比自今祕閣
宜次三館其祕書省<md:KR2l0003_SBCK_001-5b>¶依舊屬京百司¶
淳化三年五月詔増修祕閣先是度崇文院之中堂為
祕閣之址而層宇未立書籍止置偏廳廡内至是始修
之八月閣成(案玉海淳化三年五月増修祕書閣八月/成戊辰賜宰臣李昉以下及三館宴賜詩)
(美/之)景徳四年五月詔分内藏西庫地廣祕閣(案續通鑑/長編引宋)
(敏求東京記曰國初置景福内庫太平興國三年改名/内藏相對有封椿庫景徳四年賜名内藏西庫據此書)
(則賜名當在/五月以前)
<pb:KR2l0003_WYG_001-5a>
　　省舍
大中祥符七年二月徙起居院(案宋史太宗本紀云淳/化五年四月置起居院)
(初復起居注職官志云舊置起居院命三/館校理以上修起居注俱未詳初置何地)為禮儀院故
也(案玉海大中祥符六年八月徙起居院于三館以起/居院詳定所為禮儀院又宋史禮志云眞宗置詳定)
(所命執政翰林禮官參領之尋改為禮儀院二書/所記竝可證合此條惟此條與玉海年月稍異)
大中祥符八年榮王宫火焚及崇文院命翰林學士陳
彭年檢討建置館閣故事彭年言唐中書門下兩省宫
城之内有内省宫城之外有外省今欲據祕閣舊屋宇
<pb:KR2l0003_WYG_001-5b>
間數重修為内院奉安太宗聖容及御書額置供御書
籍天文禁書圖畫其四廊竝充書庫及史館日歴庫至
館閣直官校理宿直校勘及抄寫書籍雕造印版竝就
外院即于左右掖門外近便處修蓋仍别置三館書庫
其三館書籍名目候將來分擘正副本取便安置從之
上以内廷火禁甚嚴而館閣羣臣更直寓宿寒沍之月
飲食非便因命有司檢討故事而行之崇文外院既置
于左右掖門外遂以舊地還内藏
<pb:KR2l0003_WYG_001-6a>
天聖中祠部員外郎直集賢院謝絳言唐室麗正史官
之局竝在大明華清宫内太宗肇修三館更立祕閣于
昇龍門左親飛白題額作贊刻石于閣下景徳中圖書
寖廣大延天下英俊之士乃益以内帑西庫二聖因數
臨幸親加勞問遞宿廣内有不時之召人人力道術究
藝文知天子尊禮甚勤而名臣高位繇此其選也往者
延燔之後簡編略盡訪求典籍是正疑文而筆工坌集
有司引兩省故事别創外館以從繕寫攷校之便然直
<pb:KR2l0003_WYG_001-6b>
舍卑喧民欄叢接大官衞尉供擬滋削非先朝所以隆
儒育才之本意願開内館以恢景徳之制從之
天聖九年十一月徙三館于左昇龍門外嘉祐四年還
崇文院于禁中内藏庫請以前十三間與三館詔從之
(案原本以此上四十二字分置大中祥符八年條後此/下元豐六年至于是遂定句錯接前條從之句下今據)
(文義/移正)元豐六年復以還内藏庫元祐二年既復置館職
在省凡二十餘員遂以大慶殿中朝服法物庫與内藏
庫而嘉祐所廣十三間復以歸祕書省于是遂定
<pb:KR2l0003_WYG_001-7a>
政和中新作明堂于皇城之東隅遷左藏庫于天漢橋
之東北又度地于端門之東南馳道之左横街之南為
祕書省方棟宇未成遷祕書省于西府之空位空位二
相屬前位居省官與祕閣四庫之書古畫器物咸在後
位為著作局編修㑹要所宣和三年新省成櫺星門東
向在景靈宫東北門少西殿門南向中為右文殿殿之
後為道山堂堂之後為監少直舍直舍之後為著作局
局有㕔有直舍書庫吏舍周以兩廡右文殿東廡便門
<pb:KR2l0003_WYG_001-7b>
之東祕閣在焉祕閣之後為提舉官㕔事㕔事之後為
提舉官直舍直舍之後為編修㑹要所書局旋罷不果
入祕閣之南為丞郎直舍直舍之南為提舉三館祕閣
官㕔事周以四廡校正直舍與吏舍書庫等在焉朱碧
輝焕棟宇宏麗上鄰清都為京城官府之冠
　　儲藏
淳化元年七月以御製祕藏詮十卷逍遥咏十一卷祕
藏諸雜詩賦十卷(案原本脫此二句今據玉海/増入方符四十一卷之數)佛賦一
<pb:KR2l0003_WYG_001-8a>
卷幽隱律詩四卷感懐一百韻詩四卷懐感迴文五七
言一卷凡四十一卷藏于祕閣
淳化三年九月幸新祕閣(案續通鑑長編及/玉海作十月己未)帝登閣觀
羣書齊整喜形于色謂侍臣曰䘮亂以來經籍散失周
孔之敎將墜于地朕即位之後多方收拾抄寫購募今
方及數萬卷千古治亂之道竝在其中矣即召侍臣賜
坐命酒仍召三館學士預坐日晩還宫顧昭宣使王繼
恩曰爾可召傅潛戴興令至閣下恣觀書籍給御酒與
<pb:KR2l0003_WYG_001-8b>
諸將飲宴潛等皆典禁兵帝欲其知文儒之盛故也(案/續)
(通鑑長編上幸祕閣觀書賜從臣及直館閣飲既罷又/命皇城使王繼恩召馬步軍都虞候傅潛殿前都指揮)
(使戴興等宴飲縱觀羣書上意欲使武臣知文儒之盛/也李燾案云職官志㑹要淳化四年始置昭宣使此時)
(未也繼恩但為皇城使爾實録幷職官/志皆誤據彼則此書所云昭宣使亦誤)他日又詔侍臣
曰爾來武人子孫頗有習儒學者蓋由人所好耳吕䝉
正曰國家襃待文士爵禄非輕故人人自勸乃聖化所
及
至道元年六月内品監祕閣三館書籍裴愈使江南兩
<pb:KR2l0003_WYG_001-9a>
浙諸州尋訪圖書如願進納入官優給價值如不願進
納者就所在差能書吏借本抄寫即時給還仍齎御書
石本所在分賜之(案續通鑑長編上嘗草書經史三十/紙召翰林侍讀吕文仲一一讀之列)
(祕閣官屬名位刻石摹印装飾百軸于是付愈齎詣名/山福地道宫佛寺各藏數本或丘園養素好名博雅之)
(士為鄉里所稱者亦賜之/與此詳略互異可以相證)愈還凡得古書六十餘卷名
畫四十五軸古琴九王羲之懐素等墨跡共八本藏于
祕閣先是使于諸道訪募古書奇畫及先賢墨跡小則
償以金帛大則授之以官數年之間獻圖書于闕下者
<pb:KR2l0003_WYG_001-9b>
不可勝計諸道又募得者數倍(案宋袁褧楓牕小牘云/國朝開獻書之路祥符)
(中獻書者十九人得/書萬七百五十四卷)復詔史館盡取天文占候讖緯方
術等書五千一十二卷(案續通鑑長編云天文占候讖/緯方術等書五千一十卷與此)
(稍/異)并内出古畫墨跡百一十四軸悉令藏于祕閣圖書
之盛近代無比
咸平二年七月甲辰幸國子監(案續通鑑長編作七月/甲寅攷此日之後又有)
(癸丑則甲寅/乃甲辰之訛)還幸崇文院閱羣書命從官縱覽登祕閣
觀太宗聖製墨跡上惻愴久之賜祕書監楊徽之集賢
<pb:KR2l0003_WYG_001-10a>
院學士錢若水及館閣官㸃檢書籍劉承珪等器帛職
掌緡錢
咸平三年二月詔藏太宗御集三十卷于祕閣仍録别
本藏三館
咸平間帝嘗謂宰臣曰三館祕閣書籍近聞頗不整一
多有散失讎校亦匪精詳遂使傳聞迭為差誤自今凡
差官校勘及典掌者當嚴行約束庶絶因循(案玉海咸/平元年十)
(一月以三館祕閣書籍嵗久不治詔朱昂杜鎬與劉承/珪整比著為目録二年閏三月甲午詔三館寫四部書)
<pb:KR2l0003_WYG_001-10b>
(來上常置禁中以便觀覽三年二月丙午昂以司封郎/中加吏部鎬以校理為直祕閣賜金紫昂等受詔編館)
(閣圖籍目録至是奏御此/書所載當即此數年間事)直史館謝泌上言國家圖書
未有次序唐朝嘗分經史子集為四庫命薛稷沈佺期
武平一馬懐素人掌一庫望遵故事上嘉之遂命泌與
館職四人分領四庫泌領集庫(案謝泌請分經史子集/為四庫人掌一庫玉海)
(載在端拱初與此書作咸平間有異又載仁宗天聖五/年十月上曰三館書較開元四録所失甚衆宜加求募)
(直史館謝泌言請依唐校書人掌一庫上嘉/之則年月後端拱較咸平更逺附識于此)四年三月
詔三館所少書有進納者卷給千錢三百卷以上量材
<pb:KR2l0003_WYG_001-11a>
録用
　
　
　
　
　
　
　
<pb:KR2l0003_WYG_001-11b>
　
　
　
　
　
　
　
　麟臺故事卷一

<pb:KR2l0003_WYG_002-1a>
欽定四庫全書
　麟臺故事卷二
　　　　　　　　　　　　　宋　程俱　撰
　　修纂
太平興國七年詔翰林學士承㫖李昉翰林學士扈䝉
給事中直學士院徐鉉中書舍人宋白知制誥賈黄中
吕䝉正李至司封員外郎李穆庫部員外郎楊徽之監
察御史李範祕書丞楊礪著作佐郎吳淑吕文仲胡河
<pb:KR2l0003_WYG_002-1b>
汀著作佐郎直史館戴貽慶國子監丞杜鎬將作監丞
舒雅等閱前代文集撮其精要以類分之為文苑英華
續命翰林學士蘇易簡中書舍人王祐知制誥范杲宋
湜與宋白等共成之雍熙三年上之凡一千卷
咸平三年十月上命翰林學士承㫖宋白起居舍人知
制誥李宗諤修續通典以祕閣校理舒雅直集賢院李
維右中允王隨為編修官直祕閣事杜鎬為檢討官四
年九月成二百卷上乃詔特付祕閣先是淳化中太宗
<pb:KR2l0003_WYG_002-2a>
命翰林學士蘇易簡與三館文學之士撰集此書㑹易
簡等各莅他務罷其事至是復詔成之
咸平四年九月翰林侍講學士國子祭酒邢昺(案侍講/原本作)
(侍讀據後文景徳二年九月又命侍講學士邢昺云云/則讀字為講字之訛且爾雅注疏有昺奉敕校定之序)
(亦書翰林侍講學士守/國子祭酒今據以改正)直祕閣杜鎬祕閣校理舒雅直
集賢院李維諸王府侍講孫奭殿中丞李慕清大理寺
丞王焕劉士𤣥國子監直講崔偓佺表上重校定周禮
儀禮公羊穀梁傳孝經論語爾雅七經疏義(案玉海咸/平三年三)
<pb:KR2l0003_WYG_002-2b>
(月癸已命邢昺等校定周禮儀禮公羊穀梁傳正義又/重訂孝經論語爾雅正義距此表上之日凡一載有半)
凡一百六十五卷(案玉海云一本作/一百六十三卷)命摹印頒行賜宴
于國子監昺加中散大夫鎬等竝遷秩至景徳二年九
月又命侍講學士邢昺兩制詳定尚書論語孝經爾雅
錯誤文字以杜鎬孫奭被詔詳校疏其謬誤故也
景徳二年九月命刑部侍郎資政殿學士王欽若右¶司
諫知制誥楊億修歴代君臣事迹欽若等奏請以太僕
少卿直祕閣錢惟演都官郎中直祕閣龍圖閣待制杜
<pb:KR2l0003_WYG_002-3a>
鎬駕部員外郎直祕閣刁衎户部員外郎直集賢院李
維右正言祕閣校理龍圖閣待制戚綸太常博士直史
館王希逸祕書丞直史館陳彭年姜嶼太子右贊善大
夫宋貽序著作佐郎直史館陳越同編修初命欽若億
等俄又取祕書丞陳從易祕閣校理劉筠及希逸卒貽
序貶官又取直史館查道太常博士王曙後復直集賢
院夏竦又命職方員外郎孫奭注撰音義凡九年至大
中祥符六年成一千卷上之總三十一部部有總序一
<pb:KR2l0003_WYG_002-3b>
千一百四門門有小類外目録音義各十卷上覽久之
賜名冊府元龜又録前人事迹為八十卷賜名彤範
景徳四年八月己亥幸上清宫大相國寺還幸崇文院
觀所編君臣事迹王欽若楊億以草本進御上徧覽久
之又入四庫閱視圖籍謂宰臣等曰著書難事議者稱
先朝實録尚有漏略億進曰史臣紀事誠合詳備臣預
修太宗實録凡事有依據可載簡冊者方得紀録上然
之賜修書官器幣有差
<pb:KR2l0003_WYG_002-4a>
大中祥符元年六月崇文院檢討¶杜鎬等校定南華眞
經摹刻版本畢賜輔臣人各一本五年四月崇文院上
新印列子沖虚至徳眞經詔賜親王輔臣人各一本(案/玉)
(海四年三月校列子/至此表上凡一年)景徳中朝謁諸陵路經列子觀詔
加至徳之號又命官校正其書至是刋版成賜校勘官
金帛有差二年二月諸王府侍講兼國子監直講孫奭
言莊子注本前後甚多惟郭象所注特㑹莊生之㫖請
依道徳經例差館閣衆官校定與陸徳明所撰莊子釋
<pb:KR2l0003_WYG_002-4b>
文三卷雕印詔奭與龍圖閣待制杜鎬等同校定以聞
已而言者以為國學版本爾雅釋文頗多舛誤又命鎬
奭同詳定之至大中祥符四年又命李宗諤楊億陳彭
年等讎校莊子序摹印而行之蓋先是崇文院校莊子
本以其序非郭象之文去之至是上謂其文理可尚故
有是命
大中祥符元年十一月天書扶持使丁謂請以天書降
後祥瑞編次撰贊繪畫于昭應宫詔謂與龍圖閣待制
<pb:KR2l0003_WYG_002-5a>
戚綸聨條奏其贊令中書門下樞宻院兩制尚書丞郎
給諫待制館閣官分撰
大中祥符元年十二月刑部員外郎直史館龍圖閣待
制陳彭年請以天書降後至上尊號以前制敕章表儀
注等編為大中祥符封禪記詔翰林學士李宗諤權三
司使丁謂祕閣校理龍圖閣待制戚綸與彭年編録送
五使看詳
大中祥符九年三月加王欽若檢校太師又加兵部郎
<pb:KR2l0003_WYG_002-5b>
中直史館張復祠部員外郎直集賢院祁暐階勲賜度
支員外郎直集賢院錢易太常博士祕閣校理慎鏞緋
魚皆預校道藏故也是日曲宴賞花于後苑上作五言
詩從臣咸賦因射于太清樓下
天禧四年詞臣楊億錢惟演盛度薛暎王曙陳堯咨劉
筠晏殊宋綬李行簡請出御集箋解其義詔億等竝同
注釋宰相寇準都參詳參知政事李迪同參詳直館校
理二十八人充檢閱官成一百五十卷(案玉海載六月/甲午詔宰相寇)
<pb:KR2l0003_WYG_002-6a>
(準參政李迪參詳學士楊億錢惟演盛度等十人為注/釋官仍就禁中崇文院為注釋所七月壬子又以館閣)
(官張復等二十七人為檢閱官準迪罷丁謂馮拯代之/又命祖士衡錢曖聶冠卿李淑分定卷第按國朝日歴)
(益注新事分一百五十卷視此所記較詳而/檢閱官二十七人與此二十八人亦有異)是冬中書
樞宻院又請重編御集錢惟演王曽領之成三百卷(案/玉)
(海載三百卷之目頌銘碑文十八卷贊八卷詩三十七/卷賜中宫詩七卷賜太子歌詩箴述五卷龍圖閣歌詩)
(四卷水殿詩一卷清景殿詩二卷四園詩三卷三敎詩/九卷讀經史詩四卷維城集三卷奉道詩十卷嵗時新)
(咏五卷樂章一卷樂府集并詩詞五卷論述十卷序八/卷箴七條各一卷記六卷又三卷又一卷書十卷正說)
(十卷承華要略二十卷靜居集三卷玉宸集五卷法音/前集七卷春秋要言五卷試進士題一卷宻表宻詞六)
<pb:KR2l0003_WYG_002-6b>
(十九卷玉京集二十卷授時要録二十四卷凡三百三/十一卷而玉海又引書目云詩八十九卷歌十五卷詞)
(四卷又引實録云玉京集三十卷則/較原數三百卷俱為不符附此攷異)又采至道咸平後
至大中祥符九年時政記起居注日歴嘉言美事為聖
政記一百五十卷
天聖末國史成始于修史院續纂㑹要明道二年命參
知政事宋綬看詳修纂慶厯四年四月監修國史章得
象上新修國朝㑹要一百五十卷以編修官尚書工部
員外郎天章閣待制史館檢討王洙兼直龍圖閣賜三
<pb:KR2l0003_WYG_002-7a>
品服(案說郛載此條闕以編/修官以下三十一字)
景祐元年九月詔翰林學士張觀等刋定前漢書孟子
下國子監頒行(案玉海景祐二年祕丞余靖言前漢書/謬誤請刋正詔靖及國子監直講王洙)
(校對踰年乃上漢書刋誤三十卷九月壬辰詔學士張/觀等刋定頒行據此書則余靖建言前已詔張觀等刋)
(定玉海詳後/而略前耳)議者以為前代經史皆以紙素傳寫雖有
舛誤然尚可參讎至五代官始用墨版摹六經誠欲一
其文字使學者不惑至太宗朝又摹印司馬遷班固范
曄諸史與六經皆傳于是世之寫本悉不用然墨版訛
<pb:KR2l0003_WYG_002-7b>
駮初不是正而後學者更無他本可以刋驗㑹祕書丞
余靖建言前漢書官本差舛請行刋正因詔靖及王洙
盡取祕閣古本校對踰年乃上漢書刋誤三十卷至是
改舊摹版以從新校然猶有未盡者而司馬遷范曄史
尤多脫略惜其後不復有古本可正其舛謬云明年以
校勘史記漢書官祕書丞余靖為集賢校理大理評事
國子監直學王洙為史館檢討賜詳定官翰林學士張
觀知制誥李淑宋郊器幣有差
<pb:KR2l0003_WYG_002-8a>
景祐三年乙丑御崇政殿觀三館祕閣新校兩庫子集
書凡萬二千餘卷賜校勘官并管勾使臣寫書吏器幣
有差是日賜輔臣兩制館閣官宴于崇文院
仁宗嘗集天地辰緯雲氣雜占凡百五十六篇離三十
門為十卷號寶元天人祥異書寶元二年召輔臣于太
清樓出而示之命庋于祕閣
慶厯元年十二月翰林學士王堯臣等上新修崇文院
總目六十卷(案玉海作六十卷又引中興/書目及國史志云六十六卷)景祐中以三
<pb:KR2l0003_WYG_002-8b>
館祕閣所藏書其間亦有謬濫及不完之書命官定其
存廢因倣開元四部録著為總目而上之(案玉海景祐/元年閏六月)
(以三館祕閣所藏有謬濫不全之書辛酉命翰林學士/張觀知制誥李淑宋祁將館閣正副本書看詳定其存)
(廢偽謬重複竝從刪去内有差漏者令補寫校對倣開/元四部録約國史藝文志著為目録仍令翰林學士盛)
(度等看詳所記視此書更詳張觀等三/人名及盛度等看詳事可補此書所略)庚寅詔提舉修
總目官資政殿學士尚書禮部郎中張觀右諫議大夫
宋庠翰林學士兼龍圖閣學士尚書兵部員外郎知制
誥判集賢院王堯臣翰林學士兼侍讀學士起復尚書
<pb:KR2l0003_WYG_002-9a>
兵部郎中知制誥判昭文館聶冠卿尚書兵部員外郎
知制誥郭稹竝加階及食邑有差編修官太常博士直
集賢院吕公綽為尚書工部員外郎殿中丞天章閣侍
講史館檢討王洙為太常博士館閣校勘殿中丞刁約
太子中允歐陽修祕書省著作佐郎楊儀大理評事陳
經竝為集賢校理管勾三館祕閣内殿承制王從禮為
供備庫副使入内東頭供奉官裴滋候御藥院滿日優
與改官高班楊安顯為高品(案玉海但云編修吕公綽/等進職而王洙以下八人)
<pb:KR2l0003_WYG_002-9b>
(名不著當以/此書補其闕)張觀宋庠在外以嘗典領亦預之
嘉祐四年九月歐陽修為史館修撰言史之為書以紀
朝廷政事得失及臣下善惡功過宜藏之有司往時李
淑以本朝正史進入禁中而焚其草今史院惟守空司
而已乞詔龍圖閣别寫一本下編修院以備討閱故事
從之
熙寧三年十月詔館閣校勘王存顧臨祕書省著作佐
郎錢長卿大理寺丞劉奉世同編經武要略兼刪定諸
<pb:KR2l0003_WYG_002-10a>
房例冊仍令都副承旨管勾(案玉海又云熙寧五年五/月癸未命内藏庫副使同)
(編修九年秋修畢上/之可補此條所未備)
熙寧八年六月尚書都官員外郎劉師旦言今九域圖
涉六十餘年州縣有廢置名號有改易等第有升降而
所載古跡有出于俚俗不經者詔三館祕閣刪定其後
又専命太常博士直集賢校理趙彦若衞州獲嘉縣令
館閣校勘曽肇刪定就祕閣不置局彦若免刪定從之
以舊書不繪地形難以稱圖更賜名曰九域志(案彦若/免刪定)
<pb:KR2l0003_WYG_002-10b>
(句有脫字玉海熙寧八年六月辛丑劉師旦言九域圖/訛舛請刪定乃命集賢校理趙彦若館閣校勘曽肇充)
(刪定官彦若辭復命光禄丞李徳芻而知制誥王存審/其事既成王存言不繪地理難以稱圖更名九域志此)
(條與玉海證/合乃悉端委)
　　職掌
祕書省在光化坊隸京百司判省事一人如監闕以判
祕書省官兼充景徳四年詔祕閣書籍内臣同提舉掌
祭祀版正辭録外有常例祭者竝著作局分撰或在京
闕著作局官亦有祕書丞郎撰者舊制常祀祝文祕書
<pb:KR2l0003_WYG_002-11a>
省嶽瀆竝進書學士院惟五嶽進書四瀆則否至咸平
六年十二月詔四瀆祝文竝進書大中祥符二年更令
兩制龍圖閣待制與太常禮院取祕書省學士院祝版
據正辭録重定付逐司遵用景徳初詔祕書省揀能書
人寫祝版委祕書監躬親㸃檢謹楷不錯方得進書(案/南)
(宋館閣録紹興元年四月十四日詔樂章贊頌敕葬軷/祭文之類竝依舊制長貳分請官撰是可徵祕書省舊)
(制自掌祭祀祝版外又掌樂章祭文之類故館閣録載/撰樂章諸官名自丞郎至正字皆預焉此書専及祭祀)
(祝版與館閣/録詳略互異)省有監丞郎校書郎正字著作郎佐郎是
<pb:KR2l0003_WYG_002-11b>
時皆以為官常帶出入亦猶尚書省寺監丞郎卿少郎
官丞簿等皆為官也即官至祕書監(原註今/中大夫)有特令供
職者或以他官兼監至道中宋白以翰林學士承旨兼
祕書監淳化中李至自前執政以吏部侍郎(原註今通/奉大夫)
兼祕書監大中祥符九年楊億以祕書監判祕閣兼祕
書省事是也然議者以為億正為祕書監矣不當更言
判省閣蓋有司之誤也自後兩省五品以上官不兼監
者止云判其祕書省事亦掌為之祕書監之領祕閣省
<pb:KR2l0003_WYG_002-12a>
事猶著作佐郎(原註今/宣敎郎)在三館則修日厯(案文獻通攷/云日厯所屬)
(祕書省著作郎佐郎掌以宰相時政記左右史起居注/所書㑹集修撰此書于修日厯専舉著作佐郎似有闕)
(文/)正言(原註司諫/今朝奉郎)供職本院或在從班則行諫諍之職
侍御史(原註今/朝請郎)監察御史(原註今/承議郎)供職本臺則行糾彈
之職也太平興國中左¶拾遺田錫上疏以為今三館之
中有集賢院書籍而¶無集賢院職官雖有祕書省職官
而無祕書省圖籍¶然至淳化元年始以太子中允和㠓
直集賢院(案玉海云先是但有直史館淳化元年八月/丁卯以吕祐之等四人直昭文館戊辰以和)
<pb:KR2l0003_WYG_002-12b>
(㠓直集賢院/備三館之職)若祕¶書省則所掌祠祭祝版而已書籍實
在三館祕閣而¶所謂職官者猶今寄禄官耳則雖無書
籍可也<md:KR2l0003_SBCK_001-6a>¶崇文院于三館直院直館直閣校理校勘之外三館¶祕
閣又各置檢討編校書籍等官其位遇職業亦館¶職也
校勘校對書籍不帶出天聖五年晏殊知南京¶辟館閣
校勘王琪簽書南京留守判官公事特許帶¶行以殊故
也¶嘉祐四年正月(案玉海作四/年二月丁丑)置館閣編定書籍官以
<pb:KR2l0003_WYG_002-13a>
祕閣校理蔡¶抗陳㐮集賢校理蘇頌館閣校勘陳繹分
史館昭文¶館集賢院祕閣書而編定之(案玉海云嘉祐/四年正言吳及)
(請選館職三兩人分館閣吏人編寫書籍因命抗等令/不兼他局二年一代之六月己巳又益編校官每館二)
(員及二年者選人六年十二月辛丑三館祕書上寫黄/本書六千四百九十六卷補白本書二千九百五十四)
(卷/)元豐官制行既皆罷而<md:KR2l0003_SBCK_001-6b>¶不置至元祐中祕書省職事
官與職館之外又置校¶黄本書籍蓋校書之比也¶(案玉/海引)
(㑹要元祐二年六月八日祕書省言寫祕閣黄本以/崇文總目比校别造書目紹聖元年罷校對黄本)
元豐官制行祕書省分四案曰國史案掌編修日歴事
<pb:KR2l0003_WYG_002-13b>
曰太史案掌太史天文渾儀等事曰經籍案掌典籍之
事曰知雜案掌本省雜¶¶事大槩¶如此(原註有元豐官制/格子具載訪索未)
(獲/)¶¶政和中増置道敎案(案南宋館閣録曰知雜案掌行/<md:KR2l0003_SBCK_001-7a>¶本省¶官到¶贊通理遷改關陞批)
(書祠祭差官行事及人吏遷補應知等雜事曰經籍案/掌行祕閣御製御書圖畫經史子集書籍并朝廷¶檢閱)
(典故及御前取降圖畫書籍及修撰祠祭樂章等事曰/祝版案掌行每嵗祭天地社稷宗廟及應大中小祠祝)
(版并修撰祝詞及軷祭祝文等事曰太史案掌行太史/局日歴文¶徳殿鐘鼓院測驗渾儀刻漏所應官遷補事)
(較之此書無國史案及¶道/敎案而此書亦無祝版¶案)¶¶
崇寧以後置編<md:KR2l0003_SBCK_001-7b>¶修國朝㑹要所定九域圖志所二局于
<pb:KR2l0003_WYG_002-14a>
祕書省㑹¶要以從官為編修餘官為參詳修書官為檢
閱文¶字與祖宗時異祖宗時㑹要已有檢閱文字官然
林¶希以檢閱文字而詔俾同編修則知檢閱文字官不¶
編修編修官乃下筆耳崇寧反是九域圖志前朝固¶嘗
修定止就館閣而不置局崇寧雖就祕書省然置¶局設
官以從官為詳定餘官為參詳修書官為編修¶官檢閱
編修其進用視祕書省官而無定員當時宰¶執從官大
抵由此塗出合祕書省之士至數十人然¶二書皆祖宗
<pb:KR2l0003_WYG_002-14b>
時所嘗修亦在三館但不别置局耳初<md:KR2l0003_SBCK_001-8a>¶王黼得政欲盡
去冗費専事燕山于是在京諸局皆¶罷編修㑹要亦不
復置官與九域圖志令省官分修¶而已初罷諸局黼念
貴倖恐復造膝開陳卒不可罷¶于是得旨亟行令局官
當日罷書庫官人吏皆即赴¶吏部于是文書草沓皆散
失乃不知朝廷毎有討論¶不下國史院而常下㑹要所
者蓋以事各類從毎一¶事則自建隆元年以來至當時
因革利害源流皆在¶不如國史之散漫簡約難見首尾
<pb:KR2l0003_WYG_002-15a>
也故論者惜其罷¶之無漸而處之無術也¶
祖宗朝三館宿官或被夜召故宿直惟謹祕書省監丞
以下日輪一員省宿當宿官請急即輪以次官參假日
補塡内長貳五日一員正旦寒食冬至節假并入伏不
輪其後宿官請急不報以次官止關皇城司照㑹至元
祐遂引例立為法宿官請假更不輪以次官政和六年
措置祕書省官請當宿官告假即輪以次官候參假補
塡月具直宿請假官員數職位姓名報御史臺官吏各
<pb:KR2l0003_WYG_002-15b>
為歴長貳㸃檢覺察即吏告假報以次人及補塡如宿
官法日輪職掌二人孔目官専副至守當官通輪楷書
二人正名楷書至守闕通輪庫子二人裝界作翰林司
廚子各一人親事官四人剰員五人
景徳初置龍圖學士直學士待制直閣(案玉海景徳元/年十月己酉龍)
(圖閣成以戚綸杜鎬兼待制四年八月丁巳以杜鎬為/直學士祥符三年七月己亥以鎬為學士陳彭年直學)
(士九年十月/壬辰置直閣)竝寓直祕閣每五日一員遞宿後置天章
閣待制亦寓直于祕閣與龍圖閣官遞宿(案玉海咸平/二年七月丙)
<pb:KR2l0003_WYG_002-16a>
(午以兵侍楊徽之户侍夏侯嶠為侍讀學士祭酒邢昺/為侍講學士設直廬于祕閣然則寓直祕閣不獨龍圖)
(閣官/也)
　
　
　
　
　
　
<pb:KR2l0003_WYG_002-16b>
　
　
　
　
　
　
　
　麟臺故事卷二

<pb:KR2l0003_WYG_003-1a>
欽定四庫全書
　麟臺故事卷三
　　　　　　　　　　　　　宋　程俱　撰
　　選任<md:KR2l0003_SBCK_001-8b>¶國初既已削平僭亂海㝢為一于是聖主恩與天下¶涵
泳休息崇儒論道以享太平之功時三館之士固¶已異
于常僚其後簡用益髙故恩禮益異以至治平¶熙寧之
間公卿侍從莫不由此塗岀至元豐改官制¶易崇文院
<pb:KR2l0003_WYG_003-1b>
為祕書省自正字以上雖同職事官然選¶任之意尚倣
祖宗故事云¶秘閣初建李至以前執政為秘書監則其
選可知矣¶時宋泌以直史館兼直秘閣杜鎬以史館檢
討為秘¶閣校理端拱元年也¶祕閣既具官屬淳化初始
以和㠓直集賢院又以起<md:KR2l0003_SBCK_001-9a>¶居舍人直史館吕祐之左司
諫直史館趙昻金部員¶外郎直史館安徳裕虞部員外
郎直史館句中正竝¶直昭文館先是但有直史館至是
始命祐之等分直¶昭文館之職¶祖宗朝館職多以試除
<pb:KR2l0003_WYG_003-2a>
亦有自薦而試者至道三年¶金部郎中直昭文館李若
拙上書自陳乃命學士院¶試制誥三道因以為兵部郎
中史館修撰時若拙既¶已為館職矣又自陳丐遷蓋與
張去華乞與詞臣較¶其文藝之優劣而得知制誥者同
類此可謂誤恩非¶可以為永訓也咸平初有秘書丞監
孫冕上<md:KR2l0003_SBCK_001-9b>¶書言事召賜緋魚且令知制誥王禹偁試文除
直史¶館後為名臣¶
眞宗咸平¶¶二年<md:KR2l0003_SBCK_001-10a>¶七月丙午以¶兵¶部侍郎兼秘書監楊徽
<pb:KR2l0003_WYG_003-2b>
之户部侍郎夏侯嶠竝守本官充¶¶¶翰林侍讀學士國子
祭酒邢昺守本官¶充¶翰林侍講學士翰林侍讀兵部員
外郎吕文<md:KR2l0003_SBCK_001-10b>¶仲為工部¶¶郎中充<md:KR2l0003_SBCK_001-11a>¶翰林侍讀學士按故事唐
開元中置侍讀其後有翰林侍講學士(案文獻通攷云/唐開元十三年)
(置集賢院侍講學士侍讀直學士又云學士講讀之官/皆始于唐開元之時講讀隸集賢殿故通典于集賢學)
(士條下附載舊唐書職官志云至徳以後翰林學士例/置六人内擇年深徳重者一人為承㫖此云開元中置)
(侍讀其後有翰林侍講學士著講讀官繫/翰林亦自唐始可補通攷及職官志所略)五代以來四
方多事時君右武不暇嚮學故此職久廢太宗崇尚儒
<pb:KR2l0003_WYG_003-3a>
術聽政之暇觀書為樂殆至宵分手不釋卷由是命文
仲為翰林侍讀寓直禁中以備顧問然名秩未崇帝聰
明稽古奉承先志首置此職擇耆儒舊學以充其選班
秩次翰林學士禄賜如之設直廬于秘閣侍讀更直侍
講長上日給尚食珍膳夜則迭宿令監館閣書籍中使
劉崇超日具當宿官名于内東門進入自是多召對詢
訪或至中夕焉
咸平中王曽為進士第一通判濟州代還當試學士院
<pb:KR2l0003_WYG_003-3b>
時寇準作相素聞其名特試于政事堂除著作郎直史
館
乾興元年十一月以集賢校理王舉正館閣校勘李淑
竝為史館編修官時修撰李維宋¶綬言史館修撰舊四
員今祖士衡出外伏縁先朝日¶歴自大¶中祥符元年後
未曽撰集欲望擇館閣<md:KR2l0003_SBCK_001-11b>¶二員為編修官遂以命之¶¶¶¶¶¶
明道年間<md:KR2l0003_SBCK_001-12a>¶武寧軍節度使兼侍中夏竦武勝軍節度使
同中書¶門下平章事程琳薦尚書屯田員外郎張碩祕
<pb:KR2l0003_WYG_003-4a>
書丞¶蔡抗太子中舍季仲昌節度掌書記李師錫等試
館<md:KR2l0003_SBCK_001-12b>¶職仁宗以為館職當用文學之士名實相稱者居之¶
時大臣所舉多浮薄之人蓋欲以立私恩爾朕甚不¶取
也于是碩等送審官院與記姓名而已然士遜之¶子友
直竟為祕閣校勘與盛度之子申甫皆賜同進¶士出身
後陳升之為諫官言比來館閣選任益輕非¶所以聚天
下賢才長育成就之意也請自今在職¶者之數著為定
員有論薦者中書籍其名若有闕即¶取其文學行義傑
<pb:KR2l0003_WYG_003-4b>
然為衆所推者召試仍不許大臣¶縁恩例求試補親屬
上曰自今大臣舉館職中書籍¶其名即員闕選其文行
卓然者取㫖召試學士院攷<md:KR2l0003_SBCK_001-13a>¶校毋得假借等第自是近
臣無復以恩求試職者至¶至和元年十月宰臣劉沆子
太常寺太祝瑾令學士¶院召試館職先是沆以監䕶温
成皇后園陵畢固辭¶恩賚而為其子請之嘉祐二年遂
除祕閣校勘
景祐¶三年四月宰臣文彥博言直史館張瓌十餘年不
<pb:KR2l0003_WYG_003-5a>
磨¶勘朝廷奬其退靜嘗特遷兩官今自兩浙轉運使代¶
還差知潁州亦未嘗以資序自言殿中丞王安石進¶士
第四人及第舊制一任還進所業求試館職安石¶凡數
任竝無所陳朝廷特令召試而亦辭以家貧親¶老且文
館之職士人所欲而安石恬然自守未易多<md:KR2l0003_SBCK_001-13b>¶得大理評
事韓維嘗預南省髙薦自後五六嵗不出¶仕宦好古嗜
學安于退靜竝乞特賜甄擢詔賜張瓌¶三品服召王安
石赴闕俟試畢别取㫖韓維下學士¶院與試然二人者
<pb:KR2l0003_WYG_003-5b>
卒不就試至和二年始以維為史¶館檢討嘉祐元年瓌
同修起居注四年安石直集賢¶院¶
慶厯五年詔翰林學士王堯臣詳定選任館閣官請自
今遇館閣闕人許帶職兩省以上舉有文字行實者二
人在外舉一人更從中書採擇召試其進士及第三人
以上自如舊例詔凡有臣僚奏舉竝臨時聽㫖祖宗朝
有館閣讀書或上書自陳或美妙被選或宰執子弟景
徳初撫州進士晏殊年十四特召試詩賦各一首乃賜
<pb:KR2l0003_WYG_003-6a>
進士出身後二日復召試詩賦論三題于殿内移晷而
就上益嘉之以示輔臣及兩制館閣攷卷官擢為秘書
省正字賜袍笏令閱書于祕閣(案司馬光日録晏元獻/公殊年十三真宗面試)
(詩賦疑其宿搆明日再試詩賦愈美上大竒之即除祕/書省正字令于龍圖閣讀書與此書所稱祕閣互異宋)
(史本傳與/此書合)就直館陳彭年温習以其尚少慮性或遷染
故也後翰林侍讀學士楊徽之卒以遺恩官其外孫宋
綬為太常寺太祝(案宋史本傳綬以徽之/遺奏為太常寺太祝)綬年十五召
試中書真宗奇其文特遷大理評事聽于秘閣讀書同
<pb:KR2l0003_WYG_003-6b>
校勘天下圖經(案東都事略綬本傳載此事不著/遷大理評事可以此書補其闕)大中
祥符元年復試學士院為集賢校理與父臯同在館閣
每賜書輒得二本世以為榮封泰山覃恩真宗先賜同
進士出身翼日乃轉大理寺丞真宗得此二人蓋天下
之英也先是有祕書省正字邵煥乞于秘閣讀書嘗從
其請天聖四年樞宻副使張士遜請其子大理評事友
直為校勘上曰館職所以待英俊可以恩請乎止令于
館閣讀書因詔自今館閣校勘毋得増員明道元年冬
<pb:KR2l0003_WYG_003-7a>
以太常博士楊偉郭稹竝為集賢校理殿中丞宋祁太
子中允韓琦為太常丞直集賢院(案宋史祁本傳曽為/集賢院修撰不著直)
(集賢院琦本傳琦由通判淄州入直集賢院不著/為太常丞亦未嘗為太子中允當以此書補其闕)大理
評事石延年趙宗道為秘閣校理(案宋史本傳延年為/大理評事館閣校勘)
(與此書所云/校理互異)又詔自今須召試無得陳乞明年光禄寺
丞盛申甫馬直方猶自陳在館讀書嵗久願得帖職上
止令大官給食候三年與試因詔後毋得置申甫先以
其父翰林侍讀學士知河陽府盛度之請得讀書館閣
<pb:KR2l0003_WYG_003-7b>
云(案玉海天聖九年正月翰林學士盛/度請其子奉禮郎申甫于館閣讀書)他日上謂輔臣
曰圖書之府所以待賢雋而備討論也比來公卿之族
多以恩澤為請殆非詳慎之意也其詔自今輔臣兩省
侍從不得陳乞子弟親戚為館職進士及第第三人以
上亦攷所進文召試入等者除之
嘉祐三年以光禄卿張子憲趙良規掌禹錫齊廓張¶子
思並直祕閣先是張子憲等皆為太常少卿直秘¶閣當
遷諫議大夫而中書以為諫議大夫不可多除¶故竝遷
<pb:KR2l0003_WYG_003-8a>
正卿而故事大卿監無帶館職者至是特為<md:KR2l0003_SBCK_001-14a>¶請而還之
四年三館祕閣各置官編校書籍率常除¶足
仁宗謂輔臣曰二府政事之臣既日謀謨于前至于侍
從之臣亦間嘗訪對朕設三館以育才當有通明邊防
攻禦之宜國家利病之要者然而未聞有所言豈以違
逺而難于自達耶其詔自今三館臣僚各上封事如須
面陳竝許請對
嘉祐中以太子中允王陶大理評事趙彥若編校¶昭文
<pb:KR2l0003_WYG_003-8b>
館書籍國子博士傅卞編校集賢院書籍杭州¶於潛縣
令孫洙編校祕閣書籍(案宋史王陶本傳陶為太子中/允時不著編校昭文館書籍孫)
(洙本傳亦不著為於潛令及編/校祕閣書籍當以此書補其闕)其後又以太平州司¶法
參軍曽鞏編校史館書籍六年以洙為館閣校勘¶于是
詔編校書籍供職及二年得補校勘蓋自洙始¶後吕惠
卿梁燾沈括皆自編校為館職至熙寧中以¶前河南府
永安縣主簿邢恕為崇文院校書先是御¶史中丞吕公
著薦恕以為賈誼馬周之流召對而有¶是命乃詔今後
<pb:KR2l0003_WYG_003-9a>
應選舉可試用人竝令除崇文院校<md:KR2l0003_SBCK_001-14b>¶書以備訪問任使
候二年取㫖或除館職或合入差¶遣
英宗嘗謂輔臣曰館閣所以育俊才比欲選人出¶使無
可者豈乏才耶參知政事歐陽修曰取才路狹¶館閣止
用編校書籍選人進用稍遲當廣任才之路¶漸入此職
庶幾可以得人趙概曰養育人材當試其¶所長而用之
上曰公等為朕各舉才行兼善者數人¶雖親戚世家勿
避朕當親閱可否宰相曽公亮曰使¶臣等自薦而用之
<pb:KR2l0003_WYG_003-9b>
未免于嫌也韓琦曰臣等所患人¶才難以中選果得其
人議論能否固何嫌也上固使¶薦之于是琦公亮修槩
所舉者凡十餘人上皆令召<md:KR2l0003_SBCK_001-15a>¶試琦等又以人多難之上
曰既委公等舉茍賢豈患¶多也乃先召尚書度支員外
郎蔡延慶(案宋史蔡延慶本傳未嘗為度支員外郎初/以提㸃京東陜西刑獄為集賢校理與此書)
(有/異)尚書屯田員¶外郎葉均太常博士劉攽(案宋史劉攽/本傳始為國)
(子監直講歐陽修趙槩薦試館職御史中丞王陶有夙/憾率侍御史蘇寀共排之攽官已員外郎纔得館閣校)
(勘與此書由太常博/士為館閣校勘有異)夏倚太子中允張公¶裕大理寺丞
<pb:KR2l0003_WYG_003-10a>
李常(案宋史李常本傳以宣州觀察推官薦為/祕閣校理與此書所云大理寺丞有異)光禄寺
丞胡宗愈雄武軍節度推¶官章惇(案宋史章惇本傳未/嘗為雄武軍節度推)
(官始以商洛令召試/館職與此書有異)前宻州觀察推官王存等十人餘
須後試已¶而召試學士院夏倚章惇雖入等以御史有
言倚得¶江西轉運判官惇改著作佐郎而已以劉攽王
存為¶館閣校勘張公裕李常為秘閣校理胡宗愈為集
賢¶校理治平四年御史吳申言先詔十人試館職漸至¶
冗濫兼所試止于詩賦非經國治民之急欲乞兼用<md:KR2l0003_SBCK_001-15b>¶兩
<pb:KR2l0003_WYG_003-10b>
制薦舉仍罷詩賦試論策三道問經史時務每道¶問十
事以通否定髙下去留其先召試人亦乞通新¶法攷試
詔兩制詳定以聞其後翰林學士承㫖王珪¶等言宜罷
試詩賦如申言于是詔自今館職試論一¶首策一道至
元祐中復舉試館職則試策一道而已¶元豐官制行始
以龍圖閣直學士判將作監王益柔¶為秘書監明年出
知蔡州以司勲郎中葉均為秘書¶少監不閱月㑹李常
為禮部侍郎太常少卿孫覺有¶親嫌遂以覺為祕書少
<pb:KR2l0003_WYG_003-11a>
監而均為太常少卿明年右¶諫議大夫趙彦若以越職
言事降為秘書監然亦皆<md:KR2l0003_SBCK_001-16a>¶一時之選也均故翰林學士
清臣之子治平初以宰¶執薦召試館職入¶祕書省熙寧
初以奉議郎集賢校理知太常禮院林希¶為承議郎行
秘書省著作佐郎後遷禮部郎中仍兼¶著作蓋史官難
其人如此¶元豐五年六月(案原本脫元豐二字今據/宋史豐稷本傳證合増入)以
通直郎監察御史豐稷為秘書省著作¶佐郎先是稷言
方官制施行而執政尚書侍郎郎官¶丞簿或以欺罔贓
<pb:KR2l0003_WYG_003-11b>
私之徒預選何以示四方故有是¶命頃之為吏部員外
郎崇寧初王溈之為司諫以避¶妻父張商英為著作郎
兼國史館其後曽楙為監察<md:KR2l0003_SBCK_001-16b>¶御史以避妻父吳執中為
著作佐郎宣和中潘良貴¶以主客員外郎對(缺/)合㫖為
著作亦清選也¶
祖宗時有大典禮政事講究因革則三館之士必令預
議如范仲淹議職田狀蘇軾議貢舉者即其事也詳議
典禮率令太常禮院與崇文院詳定以聞蓋太常禮樂
<pb:KR2l0003_WYG_003-12a>
之司崇文院簡冊之府而又國史典章在焉合羣英之
議攷古今之宜則其施于政事典禮必不詭于經理矣
熙寧中軾任直史館嘗召對親奉徳音以為凡在館閣
皆當為朕深思治亂指陳得失無有所隱然則承學之
士其有不思所以竭忠圖報者乎
元豐七年葉祖洽除知湖州上批以祖洽熙寧首榜¶髙
第可與秘書省職事官遂除校書郎初邢恕王仲¶修竝
以秘閣校勘除校書郎范祖禹以修資治通鑑¶成纔得
<pb:KR2l0003_WYG_003-12b>
正字後邢恕遷著作佐郎再遷為都司祖禹¶至元祐間
方為著作郎兼侍講蓋吝選如此¶故事館閣兼職與遷
轉不同景徳初直秘閣杜鎬秘¶閣校理戚綸皆以舊職
充龍圖閣待制後數年鎬以¶司封郎中直祕閣充龍圖
閣待制遷右諫議大夫龍<md:KR2l0003_SBCK_001-17a>¶圖閣直學士亦異恩也其餘
大率秘閣校理遷直秘¶閣集賢校理遷直集賢院或遷
直龍圖閣至和中如¶張子思趙良規錢延年是也直史
館遷直昭文館淳¶化中如吕祐之趙昻安徳裕句中正
<pb:KR2l0003_WYG_003-13a>
是也直館直院¶有除知制誥者吕祐之以直昭文館和
㠓王安石以¶直集賢院皆除知制誥至于校理校勘往
往隨其領¶職之髙下而遷之如吕溱李絢以直集賢院
余靖彭¶乗蒲宗孟孫洙安燾黄履曽鞏趙彥若以集賢
校理¶皆為同修起居注(案宋史黄復本傳為館閣校勘/同修起居注與此書所云集賢)
(校理/有異)蔡襄以校勘遷直史館知諫院鄧¶潤甫以檢正中
書户房公事為集賢校理直舍人院<md:KR2l0003_SBCK_001-17b>¶未幾知制誥常秩
以大理評事特起為左正言直集¶賢院未幾直舍人院
<pb:KR2l0003_WYG_003-13b>
亦異恩也畢仲衍以秘閣校理¶除左史王安禮以校勘
遷直集賢院王震以校勘為¶檢正禮房公事遷右司員
外郎仲衍震皆更官制之¶初也官制既行秘書省官異
于故時館職惟兼經筵¶國史實録院官則其遷稍異元
祐中張耒黄庭堅¶皆以著作佐郎紹聖中鄧洵武吳伯
舉皆以校書郎¶遷左右史以兼國史院官故也¶
　
　麟臺故事卷三¶
<md:KR2l0003_SBCK_002-1a>¶
<pb:KR2l0003_WYG_004-1a>
欽定四庫全書
　麟臺故事卷四
　¶　　　　　　　　　　　　宋　程俱　¶撰
　　官聨¶
宋集賢院大學士一人以宰相充學士無定員以給諫
卿監以上充直學士不常置掌同昭文判院事一人以
兩省五品以上充或差二人(案容齋四筆云國朝儒館/仍唐制有四曰眧文館曰)
(史館曰集賢院曰祕閣率以上相領昭文大學士其次/監修國史其次領集賢若只兩㕔則首𠫊秉國史惟祕)
<pb:KR2l0003_WYG_004-1b>
(閣最低此書止載集賢院大學士不及昭文館大學士/當有闕佚又宋史職官志及通攷載昭文集賢以兩省)
(五品以上一人判此書專載集/賢院判一人當以二書互參)三館通為崇文院别置
官吏有檢討無定員以京朝官充校勘¶無定員以京朝
幕府州縣官¶充掌聚三館之¶¶圖籍監一人内侍充兼監
秘閣圖書天禧五年又置同勾當官一人秘閣至端拱
二年于崇文院中堂建擇三館書籍真本并内出古畫
墨跡等藏之淳化元年詔次三館¶直閣以朝官充校理
以京朝官充掌繕寫祕藏供御¶典<md:KR2l0003_SBCK_002-1b>¶籍圖書之事判閣一
<pb:KR2l0003_WYG_004-2a>
人舊常以丞郎學士兼祕書監領閣事大中祥符九年
後以諸司三品兩省五品以上官判國初又置祕閣校
理通掌閣事咸平後者皆不領務
史館舊寓集賢院監修國史以宰相充(案玉海乾徳初/首以趙普監修)
(國/史)開寶中薛居正以參知政事監修自後參知政事亦
有管勾修國史者不¶常置景徳中又有同修國史之名
史畢即停修撰以朝官充直館以京朝官充又¶有檢閱
編修之名不常置掌修國史日歴及典圖籍之事判館
<pb:KR2l0003_WYG_004-2b>
事一人以兩省五品以上充(案玉海國初之制修撰直/館分季纂日歴其後止修)
(撰判館撰次¶¶太平興國中直史館趙鄰幾吕䝉正范杲/皆預修撰淳化二年十月郭延澤董元亨為史館檢討)
(三年十二月以王著為史館祇候俾刋正切/韻據所載史館諸官名較此更詳可以互證)後改官制
日歴隸國史案每修前朝國史實録則别置國史實録
院國史院以首相提舉翰林學士以上為修國史餘侍
從官為同修國史(案山堂攷索云元豐紹聖國史悉隸/祕書而修史則以别曹翰學為之同)
(修則以侍郎為之由館閣盡為帖職故史局無定所修/史無定員也其云侍郎同修可與此書侍從官相證)
庶官為編修官實録院提舉官如國史從官為修撰餘
<pb:KR2l0003_WYG_004-3a>
官為檢討
咸平五年八月以秘書丞直館判三司度支局院孫¶冕
為左正言度支判官倉部郎中直祕閣潘慎修為攷功
郎中都官郎中直史館劉䝉叟為職方郎中先是京朝
官任¶¶¶中外職事受代者攷課引對多獲叙遷而計司三
館不預兹例有久次者内出姓名故有是<md:KR2l0003_SBCK_002-2a>¶拜
咸平六年十月辛酉翰林學士承㫖宋白等言奉詔詳
定浴堂五院宣徽學士院館閣客省閤門職授勒留及
<pb:KR2l0003_WYG_004-3b>
出官條制館閣孔目官書直官書庫表奏守當官四年
授勒留遇恩二年授勒留後守當官八年書直書庫表
奏官七年孔目官六年出職其職次遷補者許通計年
攷授料錢官者更留三年典書楷書五選赴集格三館
入流嵗數已少不得以諸色優勞減選
大中祥符二年十一月令史館别置楷書二人専掌抄
寫日歴月給錢一貫五百米二石春冬賜衣實理五選
候年滿日授外官勒留遇恩重與遷轉永不出外官時
<pb:KR2l0003_WYG_004-4a>
朝㫖以所修日歴多渉機祕之事故也
國史㑹要昭文館孔目官一人書庫官一人守當官三
人楷書五人史館孔目官一人四庫書直官一人表奏
官一人書庫官四人守當官三人楷書十三人大中祥
符中又置寫日歴楷書二人集賢院孔目官一人表奏
官一人掌舍一人秘閣典書三人楷書七人寫御書十
人裝裁匠十二人秘書省書令史一人楷書六人
熙寧八年詔職司資序以上及帶館職人降差遣者令
<pb:KR2l0003_WYG_004-4b>
每任取㫖舊制館職出補外官代還徑供職館下元祐
時尚復舉行其後亦罷其貼職任京師宫觀及外任代
還與外補未行者惟車駕出端門則赴省迎駕起居而
已
元豐五年官制行即崇文院為秘書省以寄禄官易監
少至正字以秘書監少監丞郎著作郎佐郎校書郎正
字為職事官館職不復試¶除見帶館職人依舊如除職
事官校理以上轉一官校勘減磨勘三年校書減二年
<pb:KR2l0003_WYG_004-5a>
竝罷所帶職
元豐官制秘書監少監各一人或少監二人丞二人秘
書郎二人通掌省事著作郎佐郎各二人専修日歴校
書郎四人正字二人校對書籍政和末無復定員官冗
且濫至宣和三年論事者屢以為言上亦厭之乃詔三
省定員數且清其選于是倣元豐之制止増著作佐郎
校書郎正字各二員監少之外定為十八員以倣有唐
登瀛之數其溢員皆外補(案此條記元豐之制自監少/外丞至正字為十四員記宣)
<pb:KR2l0003_WYG_004-5b>
(和時増設著作佐郎校書郎正字各二員以十四加六/與十八員之定數不符當是所記元豐時二人四人之)
(制有一/舛訛)
祖宗時館職到館一年理通判資序三年理知州已係
通判者二年理知州開陞不用舉主及元豐肇新官制
改崇文院為秘書省詔書雖稱凡厥恩數悉如舊章然
理資序法無復昔時至元祐間復置館職因再舉行紹
聖旋罷至重和元年十二月詔參酌舊法立為定制應
著作郎到任及一年承務郎以上任校書郎及二年與
<pb:KR2l0003_WYG_004-6a>
通判資序著作佐郎以上滿三年與理知州資序即已
係通判資序及二年校書郎已係通判資序及三年者
準此行之逾年御史以謂均為職事官而秘書省官所
理資序特異非是遂格不行
崇寧中以元豐法參立孔目官等品從條昭文館孔目
官書庫官頭名守當官史館孔目官四庫書直官表奏
官上二名書庫官集賢院孔目官書庫官為流外從九
品政和四年㸃檢措置祕書省官以舊條參定吏額及
<pb:KR2l0003_WYG_004-6b>
遷補法投名人舊以三百五十人為額(原註遇守闕係/名有闕即試補)
(至是以不係遷與/請給遂不限人數)守闕係名五十人(原註遇正係名有/闕即補填更不試)
正係名五十人(原註遇守闕/有闕即試補)并試補遷補竝依舊法守
闕舊以二十五人為額三館各五人秘閣十人省五人
為二十人試中守闕人分探歸三館秘閣昭文館守闕
五人(原註遇本館正名楷書/或守當官有闕即遷補)據所見闕分兩頭項遷補
出職一項補正名楷書以五人為額至頭名及四年出
選人自補正名楷書至頭名共及二十年出官一項守
<pb:KR2l0003_WYG_004-7a>
當官三人遞遷書庫官書庫官一名遞遷孔目官孔目
官一名舊法四年半出選人自補守當官遞遷至孔目
官出職共及二十二年半至是人減半年為四年出選
人自補守當官至孔目官年滿出職共二十年史館守
闕五人(原註遇本館正名楷書/或守當官有闕即遷補)據所見闕分兩頭項遷
補出職一項補正名楷書以十三人為額至頭名及一
年半出選人自補正名楷書至頭名出官共及十九年
半一項補守當官遞遷轉補守當官三人遞遷書庫官
<pb:KR2l0003_WYG_004-7b>
書庫官四人遞遷表奏官表奏官一名遞遷四庫書直
官四庫書直官一人遞遷孔目官孔目官一名舊法二
年滿出選人自補守當官遞遷至孔目官出職共二十
二年今減作一年一十箇月出選人自補守當官至孔
目官年滿出職共二十年零兩箇月集賢院守闕五人
(原註遇本院正名楷書/或守當官有闕即遷補)據所見闕分兩項遷補出職一
項補正名楷書以七人為額至頭名及二年十箇月出
選人自補正名楷書至頭名出官共及十九年零十箇
<pb:KR2l0003_WYG_004-8a>
月一項補守當官遞遷轉補守當官二人遞遷書庫官
書庫官一名遞遷孔目官孔目官舊法五年半出選人
自補守當官遞遷至孔目官出職共及二十二年今減
作五年出選人自補守當官至孔目官年滿出職共二
十年秘閣守闕舊以十人為額今減作五人為額(原註/遇本)
(閣正名楷書或典/書有闕即遷補)據所見闕分兩項遷補出職一項補
正名楷書舊法以七人為額至頭名及三年今減作二
年九箇月出選人自補正名楷書至頭名年滿出職共
<pb:KR2l0003_WYG_004-8b>
十九年零三箇月一項補典書舊法以三人為額至頭
名及七年出選人自補典書至頭名出官共二十一年
今添作五人為額内遷一名充孔目官遞遷出職典書
四人遞遷孔目官孔目官一名今三年十箇月出選人
自補典書至孔目官年滿出職共十九年零兩箇月(案/南)
(宋館閣録載隆興元年五月少監胡銓等劄子云本省/人吏舊制録二項出職一項守當官補至都孔目官理)
(二年半一項正名楷書頭名理四年竝不理年限解發/出職昨敕令所將兩項條法并作一項諸正名楷書自)
(補授至遷補都孔目官年滿日通及二十年以上許出/身今攷正名楷書理四年法與此書同而自守當官補)
<pb:KR2l0003_WYG_004-9a>
(至都孔目理二年半與此書異其所謂舊制者或在建/炎紹興以後歟至幷二項為一項乃變制之始尤可與)¶
(此書/互證)投名人竝本省職掌楷書以上保引保二人引一
人非游手工作及犯刑責刺劄三路及兇惡之人三館
秘閣官試驗書讀孟子書三百字不誤十字讀三百字
不差十字為合格長貳丞郎試覆注籍收繫即宣降抽
差充禁中諸殿閣位手分管幹文字掌牋奏之類者須
入仕及一年以上無¶過犯仍長貳丞郎再試驗讀毛詩
老子各三百字不差十字(案館閣録載遇守闕係名闕/補選投名¶人試書讀孟¶子各)
<pb:KR2l0003_WYG_004-9b>
(三百¶¶字守闕正係名試書周易一¶卦或<md:KR2l0003_SBCK_002-2b>¶孝經一篇攷校/書讀精熟而無脫錯者不差十字為合格投名委丞郎)
(試驗長官覆試除竝長官試竝紹興敕令格與此書條/制大略相合而試正係名及守闕以周易孝經較此書)
(為加/詳)及書札真楷乃遣即試不合格許執奏雖奉特㫖
亦奏知不行若不再試及試不如格輒發遣者官吏及
被差人竝徒二年許人告每名賞錢二百貫其投名不
如令者以違御筆論不知情減二等許人告每名賞錢
二百貫
政和七年始置提舉秘書省道録院以大學士至使相
<pb:KR2l0003_WYG_004-10a>
三孤充職置管勾文字官二員視殿中丞
宣和二年以中貴人提㸃三館祕閣亦以節度使至使
相為之皆以恩倖選非故事也舊有監書庫官内臣一
員至是又下吏部差使臣一員監門吏臣一員則本省
奏辟
　
　
　
<pb:KR2l0003_WYG_004-10b>
　
　
　
　
　
　
　
　麟臺故事卷四

<pb:KR2l0003_WYG_005-1a>
欽定四庫全書
　麟臺故事卷五
　　　　　　　　　　　　　宋　程俱　撰
　　恩榮
太宗皇帝待遇三館特厚淳化二年詔翰林學士蘇易
簡以上三體書石本遺吏部侍郎兼祕書監李至左諫
議大夫楊徽之及三館學士凡二十五人皆上表謝明
年以新印儒行篇賜中書樞宻院¶兩制三館御¶史中丞尚
<pb:KR2l0003_WYG_005-1b>
書丞郎給諫等人各一軸又嘗内出御製獨飛天鵝大
海求明珠二棊勢示三館學士皆不曉上召中使裴愈
授以指要修撰范杲等相率上表稱謝自是奎文宸翰
必以宣示新異之物必以燕賞制作必令歌頌常與宰
執侍從等而¶其從¶容文藻則又過之
淳化初詔自今遊宴宣召直館(案南宋館閣録載此/事在淳化元年二月)其
集賢秘閣校理竝令預㑹先是帝¶宴近臣于後苑三館
學士悉預李宗諤任集賢校理閤門吏第令直館赴㑹
<pb:KR2l0003_WYG_005-2a>
宗諤獻詩述其事故有¶是詔議者以為直館修撰校理
之職名數雖異職務¶略同閤¶門拒校理不得預宴蓋¶吏
失之也(案續通鑑長編云<md:KR2l0003_SBCK_002-3a>¶國家因唐制建昭文史館集/賢院于禁中昭文集賢置大學士直學士史館)
(置建修國史修撰直館昭文亦置直館集賢又有修撰/校理之職名數雖異而職務略同閤門拒校理不得預)
(宴蓋吏/失之)又請令京官得乗馬入禁門竝為故事宗諤詩
云戴了宫花賦了詩不容重見赭黄衣無聊獨出金門
去恰似當年下第歸(案國老閒談作恰/似當年不第歸)
淳化元年八月一日李至召右僕射李昉吏部尚書宋
<pb:KR2l0003_WYG_005-2b>
琪左散騎常侍徐鉉及翰林學士諸曹侍郎給事諫議
舍人等詣閣觀御書圖籍(案宋釋文瑩玉壺清話太宗/建祕閣取三館書以置焉命)
(參政李至專掌一日李昉宋琪徐鉉三學士扣新閣求/書一觀至性畏慎曰扃鑰誠某所掌籖函中羃嚴祕難)
(啟奈諸君非所職窺不便三人者笑謂至曰請無慮主/上文明吾輩茍以觀書得罪不猶愈他咎乎因強拉祕)
(鑰啟窺至宻遣閣使聞奏上知之即就閣賜飲仍令盡/出圖籍古畫賜昉等縱觀據所載則李昉等來觀非由)
(李至之召與此書/異玉海與此書合)帝知之即召内品裴愈就賜御筵出
書籍令縱觀盡醉而罷二日(案玉海作/翼日甲辰)又召權御史中
丞王化基及三館學士縱觀賜宴如前帝作贊賜之宰
<pb:KR2l0003_WYG_005-3a>
臣李昉等請刻石閣下李至上表引唐秘書省有¶薛稷
畫鶴郎餘令畫鳳賀知章草¶書當時目為三絶又引顔
真卿請肅宗題放生池碑額及近時翰林學士承㫖蘇
易簡乞御書飛白書玉堂之署為比願賜新額以光秘
府詔中書樞宻院近臣觀新閣又賜上尊酒大官供膳<md:KR2l0003_SBCK_002-3b>¶是日¶¶¶¶¶¶遣中使齎御飛白書秘閣二¶字李至李昉¶¶等相率
詣便殿稱謝<md:KR2l0003_SBCK_002-4a>¶退就飲宴三館學士預焉(案南宋館閣録/載秘書少¶監沈)
(騤等言恭閲國史及國朝㑹要太宗皇帝淳化三年八/月秘閣成從祕書監李至之請嘗御製御書秘閣賛序)
<pb:KR2l0003_WYG_005-3b>
(及篆額刋于石又嘗飛白秘閣額以賜之據所載在淳/化三年與續通鑑長編合此書載在淳化元年之下蓋)
(連類而/書之)又賜御贊以美其事李至上表謝仍請以御製
贊刻石秘閣帝以重違其意因賜詔曰近延閣載新萬
機多暇聊書贊詠以美成功所紀¶徽猷深虞漏略出于
乗興豈足多稱遽¶¶¶覽封章願刋穹石垂于¶不朽良積厚
顏其贊并序朕兼為親書并篆額以旌¶祕省(案南宋館/閣録載沈)
(騤言<md:KR2l0003_SBCK_002-4b>¶太宗御製御書秘閣賛序及飛白秘閣額碑本¶流/傳人間淳熙九年知福州趙汝愚得飛白秘閣二字碑)
(本于州治止戈堂知寧國府陳騤得御製御書賛序碑/本于昭亭山各送上本省騤等復摹諸石近已畢功據)
<pb:KR2l0003_WYG_005-4a>
(所云則南宋流傳/二刻皆重摹者)
淳化四年四月辛巳賜宰相樞宻<md:KR2l0003_SBCK_002-5a>¶三司使<md:KR2l0003_SBCK_002-5b>¶翰林學士尚
書丞¶郎給事諫議御史中丞三館學士建州新茶各一
斤(案南宋館閣録載每嵗五月賜大小鳳茶大/龍茶各  斤制本乎此而有四月五月之異)
淳化四年曲宴苑中館閣讀書光禄寺丞楊億以非館
職不預上特召赴宴因除直集賢院尋表乞歸家迎母
賜錢十五萬
至道元年正月水¶部郎中直秘閣朱昇等言御製秘閣
<pb:KR2l0003_WYG_005-4b>
贊碑已建立臣等職居秘府願以爵里附于秘書監李
至之下刋刻從之
至道元年四月敕御史臺于三館不得與京百司同例
六月戊戍上召史館編修舒雅杜鎬吳淑吕文仲于便
殿人讀古碑一篇讀畢<md:KR2l0003_SBCK_002-6a>¶又令文仲再讀因賜章服命為
翰林侍讀翼日再召文仲讀文選賜¶鞌勒馬¶¶¶¶又翼日再
召讀江海賦<md:KR2l0003_SBCK_002-7a>¶賜錢三十萬¶命于御書院¶與侍書王著夜
直以備顧問十月翰林學士秘書監¶¶知制誥及¶三館學
<pb:KR2l0003_WYG_005-5a>
士以上以新<md:KR2l0003_SBCK_002-7b>¶増琴阮絃各獻歌賦頌以美¶¶¶其事¶上謂<md:KR2l0003_SBCK_002-8a>¶宰
相¶¶曰近日朝廷文物甚盛前代所不及矣羣¶臣所獻歌
頌朕一一覽之校其工拙惟李宗諤趙安仁楊¶億詞理
精當有老成之風可召¶至中書奬諭又曰吳淑<md:KR2l0003_SBCK_002-8b>¶安徳裕
胡旦或詞彩古雅或學問¶優博又其次也明日以秘書
丞李¶¶¶¶¶¶¶¶宗諤為<md:KR2l0003_SBCK_002-9b>¶太常博士依前直昭文館<md:KR2l0003_SBCK_002-10a>¶著作佐郎¶趙安
仁為太常丞依前直集賢院<md:KR2l0003_SBCK_002-11a>¶光¶禄寺丞直集賢院楊億
賜緋魚袋賞之也
<pb:KR2l0003_WYG_005-5b>
咸平元年三月壬申賜及第進士孫僅等宴于瓊林苑
學士兩制尚書侍郎館閣直官校理皆預後常以為¶故
事
咸平五年七月幸秘閣閱羣書賜直館校理器帛有差
又賜書吏緡錢因召從官射于後苑
大中祥符七年六月庚辰上作周易詩三章命羣臣屬
和
故事三館直館校理每遇差遣許赴便殿告謝天禧二
<pb:KR2l0003_WYG_005-6a>
年祕書監知禮儀院判祕閣楊億請依此例從之
故事進士唱名日館職皆侍立殿上所以備顧問也政
和以後閤門寖紊舊制遂令祕書省官立殿下失祖宗
之本意也殿試官不以官高卑皆得侍立殿上(案館閣/録舊制)
(以每遇進士策賢良館閣官并赴殿門祗候應給大官/食法酒十瓶唱名日登殿侍立熙寧後只令殿門祗候)
(元豐中判館閣申請雖得入殿然只得立殿下與此書/合館閣録又載紹興五年四月九日著作佐郎李公懋)
(等言進士唱名自政和以來閤門寖廢舊制令祕書省/官立殿下非故事欲乞復祖宗之典有㫖除省試官外)
(許依舊制殿上侍/立可與此書互攷)事訖賜茶館閣官許稱學士載于天
<pb:KR2l0003_WYG_005-6b>
聖令文
仁宗每著歌詩間命輔臣宗室兩制館閣官屬繼和天
聖四年四月乙卯内出後苑雙頭牡丹芍藥花圖以示
輔臣仍令館閣官為詩賦以獻
唐張說為集賢院大<md:KR2l0003_SBCK_002-11b>¶學士嘗宴集賢院故事官尊者先
飲說曰吾聞儒以道相髙不以官閥為先後先帝時修
史十九人長孫無忌以元舅每宴不肯先舉爵長安中
預修珠英當時學士亦不以品秩為限于是引觴同飲
<pb:KR2l0003_WYG_005-7a>
時服其有體至今館職序坐猶以年齒為差亦燕公流
風之所及歟
故刑部胡尚書嘗云祖宗時館職暑月許開角門于大
慶殿廊納凉因石曼卿被酒扣殿求對尋有約束自後
不復開矣
政和中車駕幸秘書省在省官皆進秩一等人吏轉資
卒徒支賜有差宣和四年三月二日幸秘書省遷轉支
賜如故事秘書少監提舉所管勾¶文字官仍賜章服是
<pb:KR2l0003_WYG_005-7b>
日遂幸太學時新省固已遷出端門之外先是有司下
尚書禮部取幸秘書¶省太學儀¶¶注而¶幸秘書省獨無有
蓋自祖宗朝<md:KR2l0003_SBCK_002-12a>¶崇文院在禁中寔天子圖書之府從容臨
幸跬歩可及不與他司比儀衞侍從取具臨時可也故
前此不具儀注俱以為今秘書省既在端門之外備千
乗萬騎具官而後出不可以無述時備員南宫于是退
紀是日儀注以備他日有司之采擇云車駕將幸秘書
省命提舉祕書省官擇日以聞前一日宰相至省閱視
<pb:KR2l0003_WYG_005-8a>
提舉秘書省提舉三館秘閣官皆詣省閱視供張文籍
書畫古器等排比儲偫¶在省職事官皆省宿質明皇帝
御祥曦殿宰執侍從以下起居導駕如常儀應在省官
吏皆迎駕于馳道之東本省西便門之外是日特宣前
宰臣亦于此迎駕車駕入御道山堂御幄須臾右文殿
班齊駕坐右文殿宰執侍從皆侍立有司奏宣到某官
姓名起居訖升殿立秘書少監以下在省官起居提舉
三館秘閣中貴人以手詔授秘書少監受訖與在省官
<pb:KR2l0003_WYG_005-8b>
皆再拜駕興詣秘閣宣羣臣觀累朝御書御製書畫古
器等皆列置秘閣下正字以上皆侍立閣下退立班右
文殿下上御右文殿皆賜坐賜茶從官以上坐殿上秘
書少監以下坐兩廡用中墩太學用席中墩異恩也賜
茶訖坐者皆起在省官再拜庭下提舉三館秘閣及知
閤門中貴人喝賜轉官等恩例駕興改章服者皆受賜
殿門外上再御提舉㕔事須臾宣召宰執從官及特宣
召等官觀御府書畫傳呼置笏皆置笏趨至庭下詔毋
<pb:KR2l0003_WYG_005-9a>
拜喝不要拜班首奏聖躬萬福以次升上離御榻就大
書案出祖宗御書及古書畫皆聚觀餘官不敢前者詔
别設書案于前命提舉官或保和殿學士持以示之皆
得縱觀宰執賜御書畫各二軸十體書一冊三公宰臣
使相有别被賜者不在此數從官以下人賜御書二紙
御畫一紙出墨篋分賜靈臺郎奏辰正將進膳宰臣等
逡巡請退皆拜賜而出上進膳畢幸太學
　　禄廩
<pb:KR2l0003_WYG_005-9b>
政和禄格行秘書監職錢四<md:KR2l0003_SBCK_002-12b>¶十二貫守三十八貫試三
十五貫米麥各十石行少監職錢三十五貫守三十二
貫試三十貫米麥各七石五斗行丞著作郎職錢二十
五貫守二十二貫試二十貫(案南宋館閣録丞行三十/二貫守二十二貫試二十)
(貫著作郎行二十五貫守二十二貫試二十貫是丞與/著作郎貫數各異此書載行丞與行著作郎貫數同當)
(有訛誤攷館閣録載監少監著作郎秘書郎著作佐郎/校書郎正字諸官職錢與此書所載貫數全同蓋均沿)
(政和禄格也不應于丞一官獨從減當是此書行丞/下脫去三十二貫守二十二貫試二十貫行十四字)行
秘書郎著作佐郎職錢二十二貫守二十貫試十八貫
<pb:KR2l0003_WYG_005-10a>
行校書郎職錢十八貫守十六貫試十四貫行正字職
錢十六貫守十五貫試十四貫宣和七年講議司措置
以合破太倉食紐價支錢監少為第二等廚食錢月十
五貫(案館閣録監少廚錢皆十/二貫與此書十五貫異)著作郎幹辨三館秘閣
為第三等廚食錢月十二貫丞郎著作佐郎校書<md:KR2l0003_SBCK_002-13a>¶郎正
字為第四等廚食錢月九貫(案館閣録自丞以下各廚/食錢九貫與此書合惟此)
(書載著作佐郎幹辦三館祕閣廚食錢月十二貫為館/閣録所不載又攷館閣録載自丞以下各特支米三石)
(此書亦闕于以證二/書禄制小有不同)時服監少羅公服天寧節十月朔
<pb:KR2l0003_WYG_005-10b>
夾公服小綾汗衫小綾勒帛大綾夾袴丞以下至正字
羅公服天寧節十月朔夾公服絹汗衫幕職州縣官不
賜(案館閣録載監少¶端午天申節單羅公服大綾夾袴/勒帛汗衫十月朔¶夾公服小綾汗衫勒帛大綾夾袴)
(丞以下至正字羅公服絹汗衫内朝奉郎并權郎綾汗/衫十月朔夾公服如通直郎以上絹一疋充汗衫朝奉)
(郎以上小綾一疋充汗衫勒帛通直郎以下絹汗衫一/領選人止給羅公服據所載則此書監少羅公服句上)
(當闕端午二字其下當脫大綾夾袴勒帛汗衫二句又/館閣録所稱天申節係高宗生辰在五月二十一日故)
(與端午同單羅公服此書所稱天寧節乃徽宗/生辰在十月十日故與十月朔同夾公服耳)
政和四年㸃檢措置秘書省官建請増吏禄祕書省都
<pb:KR2l0003_WYG_005-11a>
孔目官舊請食料錢大官局折食錢除假故不定約十
四貫五百春冬衣絹各五疋冬棉十五兩増為料錢八
貫五百添給錢八貫五百米麥各一石五斗春冬衣絹
各十疋棉二十兩史館昭文集賢院孔目官舊請約十
二貫五百至十貫春衣絹一疋葛布一疋冬絹二疋棉
十兩増為料錢添給錢各七貫五百米麥各一石春冬
衣絹各五疋棉十五兩史館四庫書直官舊請錢七貫
五百糧一石折細色六斗絹葛棉如三館孔目官増為
<pb:KR2l0003_WYG_005-11b>
料錢添給錢各五貫米麥各一石春冬衣絹各二疋棉
十兩書直官舊請錢七貫餘如史館四庫書直官増為
料錢添給錢各四貫五百(案館閣録書直官料錢添給/錢各五貫與此書四貫五百)
(異攷二色錢自都孔目以下二書所載全同/不應書直官一職獨異彼此傳寫或有一誤)餘如史館
四庫書直官表奏官舊請錢七貫絹葛棉如書直官増
為料錢添給錢各四貫五百米一石春冬衣絹各二疋
棉十兩書庫官舊請錢六貫五百増為料錢添給錢各
四貫米絹棉如表奏官守當官舊請錢五貫七百増為
<pb:KR2l0003_WYG_005-12a>
料錢添給錢各四貫米一石春冬衣絹各一疋棉十兩
守闕舊請錢三貫五百初補正名楷書每月¶食料錢各
二貫共四貫補正名楷書及三年増支錢一貫米二石
尋輪差應副祠祭祗應并抄寫本省文字増錢三貫昭
文館集賢院書庫官舊請錢六貫五百絹葛棉同史館
四庫書直官増為料錢添給錢各四貫米一石春冬衣
絹各二疋棉十兩守當官舊請錢五貫七百増為料錢
添給錢各四貫米一石春冬衣絹各一疋棉十兩(案館/閣録)
<pb:KR2l0003_WYG_005-12b>
(載都孔目官孔目官四庫書直官書直官表奏官書庫/官守當官各有日支食錢三百文贍家錢四貫五百文)
(都孔目又有麥折錢三貫文孔目官四庫書直官書/直官又有麥折錢二百文較此書為加増餘俱同)正
名楷書并守闕同史館正名楷書并守闕袐閣典書舊
請錢七貫五百米二石端午紫羅窄衫絹襴十月朔光
色紫大綾棉旋襴増為料錢添給錢各五貫米二石春
冬衣絹各二疋棉十兩正名楷書幷守闕食料錢三貫
五百正名楷書請給自補充日支月錢五貫米二石端
午紫平絁衫十月朔紫小綾棉旋襴尋以輪差祠祭祗
<pb:KR2l0003_WYG_005-13a>
應并抄寫本省文字每月添錢三貫(案館閣録正名楷/書每人添給食錢)
(二貫文料錢五貫文守闕添給食錢三貫文料錢三貫/五百文與此書略異正名楷書及守闕又有日支食錢)
(二百四十文贍家錢二貫/二百五十文較此書加増)秘閣添置孔目官一名請給
比附三館孔目官量増仍攴時服月給料錢添給錢各
七貫五百米二石小麥一石春冬衣絹各五疋棉十五
兩端午紫羅窄衫絹襴十月朔光色紫大綾棉旋襴人
從監廳子一名衣糧親事官六人承送六人(案館閣録/監承¶送舊)
(法六名新/制三名)少監廳子一名衣糧親¶事官四人承送四¶人
<pb:KR2l0003_WYG_005-13b>
(案館閣録少監衣糧親事官舊法六名/近制四名承送舊法四名近制二名)丞廳子一名衣
糧親事官二¶¶¶人承送二<md:KR2l0003_SBCK_002-13b>¶人秘書¶郎著作郎¶著作佐郎¶竝
廳子一名衣糧親事官¶¶二人承送二人¶校書郎正字竝
廳子一名承送二人(案館閣録載秘書丞著作郎秘書/郎著作佐郎衣糧親事官承送校)
(書郎正字承送舊法/各二名近制各一名)廳子食錢二貫衣糧親事官各食
料錢一貫五百糧一石五斗準細色九斗内粳米五斗
四升小麥三斗六升春衣絹一疋布一疋冬衣絹二疋
布一疋棉十兩(案館閣録載春衣絹一疋布二疋冬衣/絹二疋更無布一疋以此書證之當有)
<pb:KR2l0003_WYG_005-14a>
(脫/誤)承送人¶各每月¶食料錢二貫八百文秘書省看管巡
宿把門灑掃兵士二十人内節級二人後増十人為三
十人帳設司及著作局各二人工匠<md:KR2l0003_SBCK_002-14a>¶院¶¶¶¶¶¶子等共十七人
并<md:KR2l0003_SBCK_002-14b>¶翰林司二人每節人支錢三百五¶十省大門差皇城
司親事官五人節級一人後増親事官三人節級一人
内二人識字分兩番把門捜檢抄輪出入文歴投下¶¶文
字照管灑㴧火燭掌管頭刃日支食¶錢内識字親事官
日添食錢五<md:KR2l0003_SBCK_002-15a>¶十什物銀器¶¶¶¶¶¶庫子¶二人依三館庫子見請
<pb:KR2l0003_WYG_005-14b>
則例月糧二石料錢三百裝著錢一貫折食錢每日五
十素日二十五倉法錢三貫五百春衣絹一疋布半疋
絲五兩冬衣絹二疋布半疋棉十五兩端午紫平絁衫
一領十月朔紫小綾棉旋襴一領并大禮紫小綾棉旋¶
襴一領明堂紫絁衫一領錢三貫
　
　
　<md:KR2l0003_SBCK_002-15b>¶麟臺故事卷五¶
<md:KR2l0003_SBCK_003-1a>¶
<pb:KR2l0003_WYG_006-1a>
　　麟臺故事後序
右麟臺故事五卷紹興元年二月丙戍丞相臣宗尹參
知政事臣守參知政事臣某言祖宗以來館閣之職所
以養人才備任使一時名公卿皆由此塗出崇寧以後
選授寖輕自軍興時巡務省冗官秘省隨罷今多難未
弭人才為急四方俊傑號召日至而職事官員闕太少
殆無以處事固有若緩而急者此類是也謂宜量復館
職以待天下之士制曰其復祕書省置監若少監一人
<pb:KR2l0003_WYG_006-1b>
丞著作郎佐郎各一人校書郎正字各二人其省事所
應行除官到條具上尚書省三月甲辰詔以朝請郎直
祕閣臣程俱試秘書少監臣愚無¶似初以<md:KR2l0003_SBCK_003-1b>¶編<md:KR2l0003_SBCK_003-6b>¶修國朝㑹
要¶檢閱官節寓館¶下又再佐<md:KR2l0003_SBCK_003-7b>¶著作今兹修廢官以舉¶令
典又以人之首被久虚之選踧踖懼不稱受職之始按
求簡牘皆無有竊念惟昔三入祕書省皆以薄技¶𨽻太
史氏頗記<md:KR2l0003_SBCK_003-8a>¶祖宗三館故事與耳目所見聞老吏奔散死
亡之餘亦尚有存者¶或取故牘煨燼泥塗中參攷裁定
<pb:KR2l0003_WYG_006-2a>
條上尚書請置孔目官<md:KR2l0003_SBCK_003-10a>¶一人楷書吏<md:KR2l0003_SBCK_003-10b>¶十有<md:KR2l0003_SBCK_003-11a>¶二人専知吏¶¶¶¶¶¶¶¶¶
一人<md:KR2l0003_SBCK_003-11b>¶其誰何繕治守<md:KR2l0003_SBCK_003-13a>¶藏防閤庖滌之徒<md:KR2l0003_SBCK_003-16a>¶卒不¶過八¶人其
案典文書法式期㑹廩稍人從皆如¶¶¶舊格參以¶近制從
事尚書以¶聞制曰可于是士庶始<md:KR2l0003_SBCK_003-16b>¶有以家藏¶¶國史實¶録
寶訓㑹要等書來獻者國有大禮大事于兹有攷焉而
校書郎正字又雜以祖宗之制召試學士院而後命之
臣俱謹按周官外史掌四方之志掌三皇五帝之書太
史正嵗年以序事頒之于官府及都鄙頒告朔于邦國
<pb:KR2l0003_WYG_006-2b>
與夫所謂左史書言右史書動者今祕書省實兼有之
漢魏以降名稱不一要為史官故唐龍朔中以秘書監
為太史少監為蘭臺侍郎今有司文書散缺尚衆例從
省記按以從事蠧敝或生而典籍之府憲章所由顧可
漫無記述以備一司之守乎昔孫伯黶司晉之典籍及
辛有之二子董之故伯黶之後在晉為籍氏辛有之後
在晉為董氏則談狐是也臣衰緒寒逺雖非世官然身
出入麟臺者十四年于此矣則其纂故事裨闕文者亦
<pb:KR2l0003_WYG_006-3a>
臣之職也因採摭三館舊聞簡冊所識比次纉緝事以
類從法令略存因革咸載為書十有二篇列為五卷録
上尚書副¶在省閣以備有司之討論臣俱昧死謹上
　
　
　
　
　
<pb:KR2l0003_WYG_006-3b>
　
　
　
　
　
　
　
　麟臺故事卷<md:KR2l0003_SBCK_005-6a>¶末
